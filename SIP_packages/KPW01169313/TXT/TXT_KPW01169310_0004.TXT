pravý proti Novému Táboru u Nedakonic, ale podle zprávy, obsažené v Českých letopisech, padl v bitvě pod Vyšehradeon roku 1420.*)
Roku 1427 dobyli Sirotci městečka Napajedel a Malenovic i s hradem. Na základě ztráty tehdejších vesnic na panství — Bunějova, Kračenovic a Kozince — lze soudit, že dobytí hradu bylo spojeno s velkými strastmi válečnými. Roku 1431 pustila Anna ze Šonvaldu, sestra Hynka, držení hradu malenovického Smilovi z Moravan, jak vysvítá z půhonu, podaného r. 1446 na bratra Smilova, Mikuláše z Moravan.
O tom, že Smil z Moravan opanoval Malenovice s hradem, se dóví-dáme z provolání, obsaženého v Českých letopisech. Tu se praví, že hejtmané vojska husitského, vrátivše se ze Slezska 7. června 1431, obrátili se na pány Jana z Tovačova, Jana z Kravař a na Jičíně, Pavla a Vaňka ze Sovince, Jiříka z Kravař na Helfštýně a na Smila z Moravan na Malenovicích, aby se pod trestem vypravili k Plzni.
V roce 1437 se stala držitelkou tvrze i zboží malenovického Anna ze Šonvaldu, provdavši se za Jana z Lichtenburka a na Bítově.
Podle záznamu, učiněného v „Zemských deskách olomouckých“, vzala Anna svého manžela na statky své, totiž na tvrz a městečko Malenovice a jiné vsi k tomu panství příslušející, též na vsi Zborovice, Těšany, Troubky a Cholinu.
Vincenc Prásek ve své práci, dnes už značně zastaralé**), pronáší domněnku o rozboření hradu malenovického ve válkách husitských, na což usuzuje ze zmíněného vkladu o tvrzi (munitio), nikoliv o hradu. Rod lichtenburský vlastnil tvrz či hrad Malenovice až do roku 1492, kdy se stal majetkem Viléma Tetoura z Tetova (1492—1497), jenž byl ve službách pánů z Rožmberka jako nej vyšší polní hejtman a později se stal, těše se přízni Matyáše Uherského, nejvyšším hejtmanem královských vojsk na Moravě.
Roku 1498 seděli na hradě Malenovicích synové zesnulého Viléma Tetoura, bratři Jan, Jiřík a Václav Tetouři z Tetova, z nichž podle dílčích smluv z r. 1510 dostali malenovický hrad s dominiem Jiřík a Václav, který pojal za manželku Magdalenu z Vlčnova. Václav zemřel r. 1560 na hradě a je pochován v Malenovicích. Upomínkou na něho je pozdní gotický portál v přízemní síni hradu, který dal ozdobit svým erbem s podobou tří vlčích zubů a erbem své manželky s podobou vodorovného pruhu na štítě.
Do údobí držení hradu Malenovic Tetoury z Tetova se hlásí též několik nápisů, nově odhalených při adaptačních pracích v červnu 1953 odborným restaurátorem brněnským. Růžičkou. Při odkrjrvu nástěnné
*) Scriptores rerum Bohemlcarum III, 475: „ ... Tu zabichu pana Petra Kono-plšťského, pana Jindřicha Krumlovského, pana Hendrycha Bechyňského, pana
Voka z Holštejna, pana Mikuláše Zajíce, pana Sonvaldského z Malenovic etc “
**) Vincenc Prásek: Paměti Malenovic a Pohořelic, jakož i dědin k panství Malenovskému a Pohořelskému příslušných. - Valaáské Meziříčí, 1883, str. 41.
4