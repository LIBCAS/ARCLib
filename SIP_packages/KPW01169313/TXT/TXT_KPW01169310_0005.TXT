omítky bylo v místnosti tak zv. Valašského sálu v prvním poschodí hradu objeveno několik vzácných nápisů. Jak vysvítá z nápisu Fryd-rycha Tetoura z Tetova, nesoucího jeho vlastnoruční podpis s datací, mohou být nápisy vročeny do roku 1546. Mimo několik zlomkovitých nápisů, psaných středověkou kursivou, toliko jediný se zachoval v takřka kompaktní podobě. Nebude bez užitku, uvésti na tomto místě jeho transkripci:
„Leta Panie XXXDI (1541)
Oswyczenost knyzetstwa, urozenost panstwa, udatnost rytyrstwa,
swoda, krása, mladost, spanylost, czestnost, mier a rozum:
Když statku nemáš aneb jej snad mamie zmrháš, z ničeho strach míti nebudeš, špatnějším mezy lydmy slúti budeš.“
Uvedený nápis je jistě výstižným a charakteristickým dobovým dokumentem, nesoucím zřejmě stopy a vliv středověkého humanistického snažení, přelévajícího se z Itálie do teritoria moravského. Nadto je plastickým slovesným projevem anonymního autora, stojícího a skládajícího veršované sentence ve službách panstva a rytířstva, nositelů to feudální moci stavovského státu.
Zlomek jedné nástěiiné inskripce, podepsané jménem Ratislav Pisarz [(V)ratislav Písař], svádí k domněnce, zda by nemohl být autorem předchozího nápisu tento pisatel. Duktus písma i celkový styl by mluvily v jeho prospěch.
Roku 1561 držel malenovické dominium Burian Tetour z Tetova, jenž intabuloval zámek i s městečkem Mikulášovi Boboluskému z Bo-bolusk, který držel panství do roku 1573. Mikuláš z Bobolusk prodal pak panství malenovické Jetřichovi Potštatskému z Prusinovic, který je roku 1573 postoupil Vilémovi Bítovskému ze Slavíkovic. V rodě Bítovských se drželo panství až do roku 1625.
5. ledna 1621 došlo pod hradem malenovickým ke krvavé srážce Valachů s císařským vojskem, při níž byli císařští pobiti a Maleno-vice vypáleny.
Po rodu Bítovských držel malenovický hrad s panstvím rytíř Kryštof Karel Konický ze Švábenic, nejvyšší hofrychtéř markrabství moravského, jenž se značně zasloužil o povzbuzení a oživení cechovního ruchu v městečku Malenovicích.
Ač naprostý nedostatek archivních pramenů nedopřává nakreslit obraz a osudy malenovického hradu během třicetileté války, přece je možno plným právem se domnívat, že hrad sehrál významnou úlohu na poli obrany valašského lidu proti pustošícím vojskům švédské soldatesky.
5