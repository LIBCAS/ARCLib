VÉDECKÁ A STUDIJNÍ ClNNOST
Ekonomického průzkumu kopaničářské oblasti okresu Uh. Brod v rámci plánu KPK, který trval po celý měsíc červenec a srpen, zúčastnilo se KM jako koordinující složka svými pracovníky. Dr J. Pavelčík; Výzkum obyvatelstva, zdravotní a hygienické poměry. Dr R. Janál: Dějiny a území společných zájmů. Dr J. Pásek: Průzkum přírodního prostředí.
Pravěké oddělení, v dohodě s Archeologickým ústavem Akademie věd, odbočka v Brně, provedlo záchranné výkopy: 1. ve Vlachovicích na Ďulovém kopci 14. až 26. července na halštatském pohřebišti; 2. ve Veletinách na trati Losky 5. až 22. srpna na staroslovanském pohřebišti, a 3. v Bojkovicích na Hradské Nivě 1. až 5. září, kde byly prokopány tři slovanské mohyly.
Pravěké sbírky byly soustředěny a založen nový inventář archeologických sbírek.
Soudr. V. Zelíkovou byly pořízeny opisy inventárních seznamů archeologických sbírek musea ve Vizovicích (celý inventář) a sbírek musea v Kelči.
Dr J. Pavelčík se zúčastnil komise odborníků v Modré na nově odkrytém ,,třetím“ kostelíku z IX. století.
Anthropologicky prozkoumal dr J. Pavelčík zbytky koster ze starého českobratrského hřbitůvku ve Vrběticích a provedl také anthropologický výzkum koster z pohřebiště kolem „třetího“ kostelíku v Modré z IX. století. Ze zrušeného židovského hřbitova v Uh. Brodě byl získán kosterní materiál.
Národopisné oddělení pomohlo při instalaci musea lidové tvořivosti ve Strážnici, V rámci průzkumu Kopanic byl proveden sběr národopisného materiálu, který se zatím soustřeďuje ve sbírkách národopisného oddělení.
Geologické oddělení. Dr J. Pásek provedl vytřídění materiálu geologického a paleontologického a započal s inventarisací. Provádí sběr krajového materiálu geologického k instalaci. Provedl geologické mapování Kopanic. Jako odborný znalec KM vypracoval posudek horniny pro ONV ve Val. Kloboukách a provedl geologický posudek sond pro akci ,,Nové bytové jednotky v kraji“.
Oddělení historické. Dr R. Janál provádí pátrání po pramenech a materiálu o husitské revoluci a selských povstáních v kraji, v archivech v Uh. Hradišti, Kroměříži, Brně a Slavkově. Provádí soupis literatury k dějinám husitské revoluce v kraji. Napsal dějiny hradu Malenovic.
Odděleni dělnického hnutí. Vedoucí ředitel dr B. Kučera provádí třídění a studium materiálu k dějinám bat ismu. Spolupracoval s národním podnikem Svit na výstavě batismu. Provádí soustředění materiálu k studiu dělnických bouří na Moravě v roce 1843.
Oddělení entomologické. Vedoucí L. Krejcárek provedl průzkum a sběr hmyzí fauny v horské oblasti Beskyd a ve vodní oblasti jižní Moravy. Provádí preparace a konservace nového entomologického materiálu. Vypracoval ornithologickou mapu Gottwaldovského kraje pro museum v Lešné.
ČINNOST PUBLIKAČNÍ
Dr J. Kučera: Naše pravda, 3 články; dr J. Pásek: Naše pravda, jeden článek; dr J. Pavelčík: Naše pravda, jeden článek a dvě zprávy.
ČINNOST přednášková
Dr B. Kučera: 9 přednášek; dr J. Pásek: 16 přednášek; dr J. Pavelčík: 3 před-
nášky.
Dr J. Pavelčík
8
is
OKRESNÍ KNIHOVNA
v GOTTWALDOVĚ-1